Komplexné výukové prostredie pre výučbu agilných programovacích metodológií

Cieľom diplomovej práce bude analýza využitia agilných programovacích techník pri výuke programovania a implementácia interaktívneho webového prostredia pre výučbu konkrétnych agilných metodológií: testmi riadené programovanie (TDD), refaktorizácia, práca so zdedeným kódom a ďalšie. Prostredie umožní študentom agilne programovať zadané úlohy, zbiehať ich a automaticky ich vyhodnocovať. Pri TDD budú študenti prostredím vedení k programovaniu pomocou semafóra: nesplnený test – kód – refaktorizácia. Pri refaktorizácii ich prevedie rôznymi fázami zlepšovania kvality kódu. Pri úlohách so zdedeným kódom budú využívať techniky ako seam, sprout, wrap a ďalšie. Výukové prostredie bude webová aplikácia, ktorá umožní vytvárať úlohy vo viacerých programovacích jazykoch (C++, Python, príp. ďalšie), zbiehať ich na serveri vo virtuálnom prostredí a vyhodnocovať ich pomocou testov. Aplikácia poskytne základný management študentov a verziovanie riešených úloh. Bude realizovaná pomocou technológií/nástrojov: Java EE, JSP, MySQL, HTML 5, CSS, JavaScript (jQuery, Bootstrap), kompilátory vybraných jazykov, knižnice pre unit testing a virtuálny server.
